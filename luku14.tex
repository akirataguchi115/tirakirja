\chapter{Maksimivirtaus}

\index{virtaus}
\index{maksimivirtaus}

Tässä luvussa tarkastelemme ongelmaa,
jossa haluamme välittää mahdollisimman paljon
\emph{virtausta} (\emph{flow}) verkon solmusta toiseen,
kun jokaisella kaarella on tietty kapasiteetti,
jota emme saa ylittää.
Voimme esimerkiksi haluta siirtää tietokoneverkossa tietoa
mahdollisimman tehokkaasti koneesta toiseen,
kun tiedämme verkon rakenteen ja yhteyksien nopeudet.

Tutustumme aluksi Fordin ja Fulkersonin algoritmiin,
jonka avulla voimme sekä selvittää maksimivirtauksen
että ymmärtää paremmin, mistä ongelmassa on kysymys.
Tämän jälkeen tarkastelemme joitakin verkko-ongelmia,
jotka pystymme ratkaisemaan \emph{palauttamalla}
ne maksimivirtaukseen.

\section{Maksimivirtauksen laskeminen}

Käsittelemme suunnattua verkkoa,
jossa on kaksi erityistä solmua:
\emph{lähtösolmu} (\emph{source}) ja \emph{kohdesolmu} (\emph{sink}).
Haluamme muodostaa verkkoon mahdollisimman
suuren virtauksen eli \emph{maksimivirtauksen} (\emph{maximum flow})
lähtö\-solmusta kohdesolmuun niin, että
jokaiseen välisolmuun tuleva virtaus on
yhtä suuri kuin solmusta lähtevä virtaus.
Kullakin verkon kaarella on
\emph{kapasiteetti} (\emph{capacity}), jota virtauksen
määrä kaarta pitkin ei saa ylittää.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:$4/4$] {} (2);
\path[draw,thick,->] (1) -- node[font=\small,label=below:$3/6$] {} (3);
\path[draw,thick,->] (2) -- node[font=\small,label=right:$1/8$] {} (3);
\path[draw,thick,->] (2) -- node[font=\small,label=above:$3/3$] {} (4);
\path[draw,thick,->] (3) -- node[font=\small,label=below:$4/4$] {} (5);
\path[draw,thick,->] (4) -- node[font=\small,label=right:$3/5$] {} (5);
\end{tikzpicture}
\end{center}
\caption{Maksimivirtaus solmusta $1$ solmuun $5$.}
\label{fig:makvir}
\end{figure}

Kuvassa \ref{fig:makvir} näkyy esimerkkinä verkon maksimivirtaus,
kun lähtösolmu on $1$ ja kohdesolmu $5$.
Tässä tapauksessa maksimivirtauksen suuruus on $7$.
Jokaisessa kaaressa merkintä $v/k$ tarkoittaa,
että kaaren kautta kulkee virtausta $v$ ja
kaaren kapasiteetti on $k$.
Solmusta $1$ lähtevä virtauksen määrä on $4+3=7$,
solmuun $5$ saapuva virtauksen määrä on $3+4=7$
ja kaikissa muissa solmuissa saapuva virtaus
on yhtä suuri kuin lähtevä virtaus.

\subsection{Fordin ja Fulkersonin algoritmi}

\index{Fordin ja Fulkersonin algoritmi}

\emph{Fordin ja Fulkersonin algoritmi} on tavallisin menetelmä verkon
maksimivirtauksen etsimiseen,
ja tutustumme seuraavaksi tämän algoritmin toimintaan.
Algoritmi muodostaa lähtösolmusta kohdesolmuun polkuja,
jotka kasvattavat virtausta pikkuhiljaa.
Kun mitään polkua ei voi enää muodostaa, algoritmi on
saanut valmiiksi maksimivirtauksen.

\begin{figure}
\center
\begin{center}
\begin{tikzpicture}[scale=0.9,label distance=-1.5mm]
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) edge [bend left=20] node[font=\small,label=above:$4$] {} (2);
\path[draw,thick,->] (2) edge [bend left=20] node[font=\small,label=above:$0$] {} (1);
\path[draw,thick,->] (1) edge [bend left=20] node[font=\small,label=below:$6$] {} (3);
\path[draw,thick,->] (3) edge [bend left=20] node[font=\small,label=below:$0$] {} (1);
\path[draw,thick,->] (2) edge [bend left=20] node[font=\small,label=right:$8$] {} (3);
\path[draw,thick,->] (3) edge [bend left=20] node[font=\small,label=right:$0$] {} (2);
\path[draw,thick,->] (2) edge [bend left=20] node[font=\small,label=above:$3$] {} (4);
\path[draw,thick,->] (4) edge [bend left=20] node[font=\small,label=above:$0$] {} (2);
\path[draw,thick,->] (3) edge [bend left=20] node[font=\small,label=below:$4$] {} (5);
\path[draw,thick,->] (5) edge [bend left=20] node[font=\small,label=below:$0$] {} (3);
\path[draw,thick,->] (4) edge [bend left=20] node[font=\small,label=right:$5$] {} (5);
\path[draw,thick,->] (5) edge [bend left=20] node[font=\small,label=right:$0$] {} (4);
\end{tikzpicture}
\end{center}
\caption{Verkon esitysmuoto Fordin ja Fulkersonin algoritmissa.}
\label{fig:flouus}
\end{figure}

\index{jäännösverkko}

Jotta voimme käyttää algoritmia, esitämme verkon
erityisessä muodossa, jossa jokaista alkuperäisen verkon
kaarta vastaa \emph{kaksi} kaarta:
alkuperäinen kaari, jonka painona on kaaren kapasiteetti,
sekä sille kään\-teinen kaari, jonka painona on $0$.
Käänteisten kaarten avulla pystymme tarvittaessa \emph{peruuttamaan}
virtausta algoritmin aikana.
Kuva \ref{fig:flouus} näyttää, kuinka esitämme esimerkkiverkon
algoritmissa\footnote{Kirjallisuudessa tällaisesta verkosta käytetään usein
termiä \emph{jäännösverkko} (\emph{residual graph}), kuitenkin sillä erotuksella,
että mukana ovat kulloinkin vain kaaret, joiden paino on positiivinen.
Kuitenkin käytännössä algoritmin toteutus on mukavampi,
kun verkon rakenne on aina sama ja mukana ovat myös 0-painoiset kaaret.}.

Algoritmi muodostaa joka vaiheessa \emph{täydennyspolun}
(\emph{augmenting path}),
joka on mikä tahansa polku lähtösolmusta kohdesolmuun,
jossa jokaisen kaaren paino on positiivinen.
Polun muodostamisen jälkeen virtauksen suuruus lähtösolmusta kohdesolmuun
kasvaa $p$:llä, missä $p$ on pienin kaaren paino polulla.
Lisäksi jokaisen polulla olevan kaaren paino vähenee $p$:llä
ja jokaisen niille käänteisen kaaren paino kasvaa $p$:llä.
Etsimme tällä tavalla uusia polkuja, kunnes mitään
täydennyspolkua ei voi enää muodostaa.

Kuva \ref{fig:floesi} näyttää, kuinka Fordin ja Fulkersonin algoritmi muodostaa
maksimivirtauksen esimerkkiverkossa.
Algoritmi muodostaa ensin polun $1 \rightarrow 2 \rightarrow 3 \rightarrow 5$,
jossa pienin paino on $4$.
Tämän seurauksena virtaus kasvaa $4$:llä,
polulla olevien kaarten paino vähenee $4$:llä
ja käänteisten kaarten paino kasvaa $4$:llä.
Tämän jälkeen algoritmi muodostaa polun
$1 \rightarrow 3 \rightarrow 2 \rightarrow 4 \rightarrow 5$,
jolloin virtaus kasvaa $3$:lla.
Huomaa, että tämä polku peruuttaa
kaarta $2 \rightarrow 3$ menevää virtausta,
koska se kulkee käänteisen kaaren $3 \rightarrow 2$ kautta.
Tämän jälkeen algoritmi ei enää pysty muodostamaan mitään
täydennyspolkua, joten verkon maksimivirtauksen suuruus on $4+3=7$.

\begin{figure}
\center
\begin{center}
\begin{tikzpicture}[scale=0.9,label distance=-1.5mm]
\newcommand\verkko[0]{
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
}
\begin{scope}
\verkko
\path[draw,thick,->] (1) edge [bend left=20] node[font=\small,label=above:$4$] {} (2);
\path[draw,thick,->] (2) edge [bend left=20] node[font=\small,label=above:$0$] {} (1);
\path[draw,thick,->] (1) edge [bend left=20] node[font=\small,label=below:$6$] {} (3);
\path[draw,thick,->] (3) edge [bend left=20] node[font=\small,label=below:$0$] {} (1);
\path[draw,thick,->] (2) edge [bend left=20] node[font=\small,label=right:$8$] {} (3);
\path[draw,thick,->] (3) edge [bend left=20] node[font=\small,label=right:$0$] {} (2);
\path[draw,thick,->] (2) edge [bend left=20] node[font=\small,label=above:$3$] {} (4);
\path[draw,thick,->] (4) edge [bend left=20] node[font=\small,label=above:$0$] {} (2);
\path[draw,thick,->] (3) edge [bend left=20] node[font=\small,label=below:$4$] {} (5);
\path[draw,thick,->] (5) edge [bend left=20] node[font=\small,label=below:$0$] {} (3);
\path[draw,thick,->] (4) edge [bend left=20] node[font=\small,label=right:$5$] {} (5);
\path[draw,thick,->] (5) edge [bend left=20] node[font=\small,label=right:$0$] {} (4);
\path[draw,thick,->,red,line width=2pt] (1) edge [bend left=20] (2);
\path[draw,thick,->,red,line width=2pt] (2) edge [bend left=20] (3);
\path[draw,thick,->,red,line width=2pt] (3) edge [bend left=20] (5);
\draw[->,thick] (5.5,-1) -- (6.5,-1);
\node at (6,-3) {vaihe 1};
\end{scope}
\begin{scope}[xshift=7.5cm]
\verkko
\path[draw,thick,->] (1) edge [bend left=20] node[font=\small,label=above:$0$] {} (2);
\path[draw,thick,->] (2) edge [bend left=20] node[font=\small,label=above:$4$] {} (1);
\path[draw,thick,->] (1) edge [bend left=20] node[font=\small,label=below:$6$] {} (3);
\path[draw,thick,->] (3) edge [bend left=20] node[font=\small,label=below:$0$] {} (1);
\path[draw,thick,->] (2) edge [bend left=20] node[font=\small,label=right:$4$] {} (3);
\path[draw,thick,->] (3) edge [bend left=20] node[font=\small,label=right:$4$] {} (2);
\path[draw,thick,->] (2) edge [bend left=20] node[font=\small,label=above:$3$] {} (4);
\path[draw,thick,->] (4) edge [bend left=20] node[font=\small,label=above:$0$] {} (2);
\path[draw,thick,->] (3) edge [bend left=20] node[font=\small,label=below:$0$] {} (5);
\path[draw,thick,->] (5) edge [bend left=20] node[font=\small,label=below:$4$] {} (3);
\path[draw,thick,->] (4) edge [bend left=20] node[font=\small,label=right:$5$] {} (5);
\path[draw,thick,->] (5) edge [bend left=20] node[font=\small,label=right:$0$] {} (4);
\end{scope}
\begin{scope}[yshift=-5cm]
\verkko
\path[draw,thick,->] (1) edge [bend left=20] node[font=\small,label=above:$0$] {} (2);
\path[draw,thick,->] (2) edge [bend left=20] node[font=\small,label=above:$4$] {} (1);
\path[draw,thick,->] (1) edge [bend left=20] node[font=\small,label=below:$6$] {} (3);
\path[draw,thick,->] (3) edge [bend left=20] node[font=\small,label=below:$0$] {} (1);
\path[draw,thick,->] (2) edge [bend left=20] node[font=\small,label=right:$4$] {} (3);
\path[draw,thick,->] (3) edge [bend left=20] node[font=\small,label=right:$4$] {} (2);
\path[draw,thick,->] (2) edge [bend left=20] node[font=\small,label=above:$3$] {} (4);
\path[draw,thick,->] (4) edge [bend left=20] node[font=\small,label=above:$0$] {} (2);
\path[draw,thick,->] (3) edge [bend left=20] node[font=\small,label=below:$0$] {} (5);
\path[draw,thick,->] (5) edge [bend left=20] node[font=\small,label=below:$4$] {} (3);
\path[draw,thick,->] (4) edge [bend left=20] node[font=\small,label=right:$5$] {} (5);
\path[draw,thick,->] (5) edge [bend left=20] node[font=\small,label=right:$0$] {} (4);
\path[draw,thick,->,red,line width=2pt] (1) edge [bend left=20] (3);
\path[draw,thick,->,red,line width=2pt] (3) edge [bend left=20] (2);
\path[draw,thick,->,red,line width=2pt] (2) edge [bend left=20] (4);
\path[draw,thick,->,red,line width=2pt] (4) edge [bend left=20] (5);
\draw[->,thick] (5.5,-1) -- (6.5,-1);
\node at (6,-3) {vaihe 2};
\end{scope}
\begin{scope}[yshift=-5cm,xshift=7.5cm]
\verkko
\path[draw,thick,->] (1) edge [bend left=20] node[font=\small,label=above:$0$] {} (2);
\path[draw,thick,->] (2) edge [bend left=20] node[font=\small,label=above:$4$] {} (1);
\path[draw,thick,->] (1) edge [bend left=20] node[font=\small,label=below:$3$] {} (3);
\path[draw,thick,->] (3) edge [bend left=20] node[font=\small,label=below:$3$] {} (1);
\path[draw,thick,->] (2) edge [bend left=20] node[font=\small,label=right:$7$] {} (3);
\path[draw,thick,->] (3) edge [bend left=20] node[font=\small,label=right:$1$] {} (2);
\path[draw,thick,->] (2) edge [bend left=20] node[font=\small,label=above:$0$] {} (4);
\path[draw,thick,->] (4) edge [bend left=20] node[font=\small,label=above:$3$] {} (2);
\path[draw,thick,->] (3) edge [bend left=20] node[font=\small,label=below:$0$] {} (5);
\path[draw,thick,->] (5) edge [bend left=20] node[font=\small,label=below:$4$] {} (3);
\path[draw,thick,->] (4) edge [bend left=20] node[font=\small,label=right:$2$] {} (5);
\path[draw,thick,->] (5) edge [bend left=20] node[font=\small,label=right:$3$] {} (4);
\end{scope}
\end{tikzpicture}
\end{center}
\caption{Esimerkki Fordin ja Fulkersonin algoritmin toiminnasta.}
\label{fig:floesi}
\end{figure}

Kun olemme saaneet maksimivirtauksen muodostettua,
voimme selvittää jokaisessa alkuperäisessä kaaressa kulkevan
virtauksen tutkimalla, miten kaaren paino on muuttunut algoritmin aikana.
Kaarta pitkin kulkeva virtaus on yhtä suuri kuin kaaren painon
vähennys algoritmin aikana.
Esimerkiksi kuvassa \ref{fig:floesi} kaaren $4 \rightarrow 5$
paino on alussa 5 ja algoritmin suorituksen jälkeen 2,
joten kaarta pitkin kulkevan virtauksen määrä on $5-2=3$.

\subsection{Yhteys minimileikkaukseen}

\index{leikkaus}
\index{minimileikkaus}

Fordin ja Fulkersonin algoritmin toimintaidea on sinänsä järkevä,
koska täy\-dennyspolut lähtösolmusta kohdesolmuun kasvattavat virtausta,
mutta ei ole silti päältä päin selvää,
miksi algoritmi löytää varmasti \emph{suurimman} mahdollisen virtauksen.
Jotta voimme ymmärtää paremmin algoritmin toimintaa,
tarkastelemme seuraavaksi toista verkko-ongelmaa,
joka antaa meille uuden näkökulman maksimivirtaukseen.

Lähtökohtamme on edelleen suunnattu verkko,
jossa on lähtösolmu ja kohdesolmu.
Sanomme, että joukko kaaria muodostaa \emph{leikkauksen} (\emph{cut}),
jos niiden poistaminen verkosta estää kulkemisen
lähtösolmusta kohdesolmuun.
\emph{Minimileikkaus} (\emph{minimum cut}) on puolestaan leikkaus,
jossa kaarten yhteispaino on mahdollisimman pieni.
Kuvassa \ref{fig:minlei} on minimileikkaus,
jossa poistamme kaaret $2 \rightarrow 4$ ja $3 \rightarrow 5$
ja jonka paino on $3+4=7$.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:$4$] {} (2);
\path[draw,thick,->] (1) -- node[font=\small,label=below:$6$] {} (3);
\path[draw,thick,->] (2) -- node[font=\small,label=right:$8$] {} (3);
\path[draw,thick,->] (2) -- node[font=\small,label=above:$3$] {} (4);
\path[draw,thick,->] (3) -- node[font=\small,label=below:$4$] {} (5);
\path[draw,thick,->] (4) -- node[font=\small,label=right:$5$] {} (5);
\path[draw,thick,-,red,line width=2pt] (2.75,-0.25) -- (3.25,0.25);
\path[draw,thick,-,red,line width=2pt] (2.75,0.25) -- (3.25,-0.25);
\path[draw,thick,-,red,line width=2pt] (2.75,-2.25) -- (3.25,-1.75);
\path[draw,thick,-,red,line width=2pt] (2.75,-1.75) -- (3.25,-2.25);
\end{tikzpicture}
\end{center}
\caption{Minimileikkaus, jossa poistamme kaaret $2 \rightarrow 4$ ja $3 \rightarrow 5$.}
\label{fig:minlei}
\end{figure}

Osoittautuu, että verkon maksimivirtauksen suuruus
on aina sama kuin minimileikkauksen paino,
ja tämä yhteys auttaa perustelemaan,
miksi Fordin ja Fulkersonin algoritmi toimii.
Ensinnäkin voimme havaita, että \emph{minkä tahansa}
verkon leikkauksen paino on vähintään yhtä suuri kuin
maksimivirtauksen määrä.
Tämä johtuu siitä, että virtauksen täytyy ylittää
leikkaukseen kuuluva kaaria, jotta se pääsee
lähtösolmusta kohdesolmuun.
Esimerkiksi kuvassa \ref{fig:minlei} virtaus voi
päästä solmusta $1$ solmuun $5$
joko kulkemalla kaarta $2 \rightarrow 4$ tai kaarta $3 \rightarrow 5$.
Niinpä virtauksen suuruus ei voi ylittää näiden kaarten
painojen summaa.

\begin{figure}
\center
\begin{center}
\begin{tikzpicture}[scale=0.9,label distance=-1.5mm]
\node[draw, circle, fill=lightgray] (1) at (0,-1) {$1$};
\node[draw, circle, fill=lightgray] (2) at (2,0) {$2$};
\node[draw, circle, fill=lightgray] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) edge [bend left=20] node[font=\small,label=above:$0$] {} (2);
\path[draw,thick,->] (2) edge [bend left=20] node[font=\small,label=above:$4$] {} (1);
\path[draw,thick,->] (1) edge [bend left=20] node[font=\small,label=below:$3$] {} (3);
\path[draw,thick,->] (3) edge [bend left=20] node[font=\small,label=below:$3$] {} (1);
\path[draw,thick,->] (2) edge [bend left=20] node[font=\small,label=right:$7$] {} (3);
\path[draw,thick,->] (3) edge [bend left=20] node[font=\small,label=right:$1$] {} (2);
\path[draw,thick,->] (2) edge [bend left=20] node[font=\small,label=above:$0$] {} (4);
\path[draw,thick,->] (4) edge [bend left=20] node[font=\small,label=above:$3$] {} (2);
\path[draw,thick,->] (3) edge [bend left=20] node[font=\small,label=below:$0$] {} (5);
\path[draw,thick,->] (5) edge [bend left=20] node[font=\small,label=below:$4$] {} (3);
\path[draw,thick,->] (4) edge [bend left=20] node[font=\small,label=right:$2$] {} (5);
\path[draw,thick,->] (5) edge [bend left=20] node[font=\small,label=right:$3$] {} (4);
\end{tikzpicture}
\end{center}
\caption{Solmut 1, 2 ja 3 ovat saavutettavissa lähtösolmusta.}
\label{fig:flolei}
\end{figure}

Toisaalta Fordin ja Fulkersonin algoritmi muodostaa sivutuotteenaan
verkon leikkauksen, jonka paino on sama kuin verkossa olevan
virtauksen suuruus.
Löydämme leikkauksen etsimällä ensin kaikki solmut,
joihin pääsemme lähtösolmusta positiivisia kaaria pitkin
algoritmin lopputilanteessa.
Esimerkkiverkossamme nämä solmut ovat 1, 2 ja 3
kuvan \ref{fig:flolei} mukaisesti.
Kun valitsemme sitten alkuperäisen verkon kaaret,
jotka johtavat näiden solmujen ulkopuolelle
ja joiden kapasiteetti on käytetty kokonaan,
saamme aikaan verkon leikkauksen.
Esimerkissämme nämä kaaret ovat $2 \rightarrow 4$ ja $3 \rightarrow 5$.

Koska olemme löytäneet virtauksen, jonka suuruus on sama kuin leikkauksen paino,
ja toisaalta virtauksen suuruus ei voi ylittää minkään leikkauksen painoa,
olemme siis löytäneet maksimivirtauksen ja minimileikkauksen,
joten Fordin ja Fulkersonin algoritmi toimii oikein.

\subsection{Polkujen valitseminen}

Voimme muodostaa täydennyspolkuja Fordin ja Fulkersonin algoritmin aikana miten tahansa,
mutta polkujen valintatapa vaikuttaa algoritmin tehokkuuteen.
Riippumatta polkujen valintatavasta
jokainen polku kasvattaa virtausta ainakin \emph{yhdellä} yksiköllä.
Niinpä joudumme etsimään enintään $f$ täydennyspolkua,
kun verkon maksimivirtauksen suuruus on $f$.
Jos muodostamme polut syvyyshaulla,
jokaisen polun muodostaminen vie aikaa $O(m)$,
joten saamme algoritmin ajankäytölle ylärajan $O(fm)$.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,-1) {$4$};
\path[draw,thick,->] (1) -- node[font=\small,label=above:$Z$] {} (2);
\path[draw,thick,->] (1) -- node[font=\small,label=below:$Z$] {} (3);
\path[draw,thick,->] (2) -- node[font=\small,label=right:$1$] {} (3);
\path[draw,thick,->] (2) -- node[font=\small,label=above:$Z$] {} (4);
\path[draw,thick,->] (3) -- node[font=\small,label=below:$Z$] {} (4);
\end{tikzpicture}
\end{center}
\caption{Verkko, joka voi aiheuttaa ongelmia algoritmille.}
\label{fig:polhuo}
\end{figure}

Voiko todella käydä niin, että jokainen polku parantaa
virtausta vain yhdellä?
Tämä on mahdollista, ja kuva \ref{fig:polhuo} tarjoaa esimerkin asiasta.
Tässä $Z$ on jokin suuri vakio, joka on kaaren kapasiteetti.
Jos muodostamme polut syvyyshaulla ja valitsemme haussa aina solmun,
jonka tunnus on pienin,
muodostamme vuorotellen polkuja $1 \rightarrow 2 \rightarrow 3 \rightarrow 4$
ja $1 \rightarrow 3 \rightarrow 2 \rightarrow 4$ niin, että
lisäämme ja peruutamme edestakaisin kaarta $2 \rightarrow 3$ kulkevaa virtausta.
Tämän vuoksi joudumme muodostamaan $2Z$ polkua,
ennen kuin olemme saaneet selville verkon maksimivirtauksen.

\index{Edmondsin ja Karpin algoritmi}

Voimme kuitenkin estää tämän ilmiön määrittelemällä tarkemmin,
miten muodostamme täydennyspolkuja algoritmin aikana.
\emph{Edmondsin ja Karpin algoritmi} on Fordin ja Fulkersonin algoritmin versio,
jossa muodostamme polut \emph{leveyshaulla}.
Tämä tarkoittaa, että valitsemme aina
polun, jossa on mahdollisimman vähän kaaria.
Leveyshakua käyttäen muodostamme kuvan \ref{fig:polhuo} verkossa
vain kaksi täydennyspolkua $1 \rightarrow 2 \rightarrow 4$ ja
$1 \rightarrow 3 \rightarrow 4$, jotka antavat suoraan maksimivirtauksen.

Osoittautuu, että Edmondsin ja Karpin algoritmin
täytyy muodostaa aina vain $O(nm)$ täydennyspolkua,
joten algoritmi vie aikaa $O(nm^2)$
riippumatta virtauksen suuruudesta.
Voimme perustella tämän aikavaativuuden kahden havainnon avulla:

\emph{Havainto 1}: Kun $x$ on mikä tahansa verkon solmu,
etäisyys lyhintä polkua pitkin lähtösolmusta solmuun $x$
ei voi koskaan pienentyä täydennyspolun muodostamisen jälkeen.
Voimme perustella tämän tekemällä vastaoletuksen,
että täydennyspolku on juuri pienentänyt etäisyyttä solmuun $x$.
Tarkastellaan lyhintä polkua lähtösolmusta solmuun $x$
ja ensimmäistä tällä polulla olevaa kaarta $a \rightarrow b$,
jossa etäisyys solmuun $a$ ei ole pienentynyt mutta
etäisyys solmuun $b$ on pienentynyt täydennyspolun seurauksena.
Tämä tarkoittaa, että ennen täydennyspolun muodostamista
verkossa ei ollut positiivista kaarta $a \rightarrow b$,
vaan tämä kaari on syntynyt siitä, että täydennyspolku on
kulkenut positiivista kaarta $b \rightarrow a$ ja virtaukset
ovat muuttuneet.
Tämä ei kuitenkaan ole mahdollista, koska tällöin
$a$:n etäisyys olisi ollut suurempi kuin $b$:n etäisyys
ennen täydennyspolun muodostamista eikä kaari $a \rightarrow b$
voisi olla osana uutta lyhintä polkua.

\emph{Havainto 2}: Jokaiseen täydennyspolkuun liittyy jokin kaari $a \rightarrow b$,
jonka kapasiteetti käytetään kokonaan,
ja jokainen kaari voi esiintyä enintään $n/2$ kertaa
tässä roolissa.
Syynä on, että kun kaaren $a \rightarrow b$ kapasiteetti käytetään kokonaan,
algoritmin täytyy muodostaa täydennyspolku,
joka kulkee vastakkaiseen suuntaan kaarta $b \rightarrow a$,
ennen kuin kaaren $a \rightarrow b$ kapasiteettia voi käyttää uudestaan.
Koska etäisyys lähtösolmusta solmuun ei voi pienentyä,
etäisyys lähtösolmusta kaaren alkusolmuun $a$ kasvaa
ainakin kahdella aina, kun täydennyspolku kulkee toiseen
suuntaan kaarta $b \rightarrow a$.

Näiden havaintojen perusteella Edmondsin ja Karpin algoritmi
muodostaa enintään $nm/2$ täydennyspolkua, koska voidaan valita
enintään $m$ tavalla, minkä kaaren kapasiteetti käytetään kokonaan, ja
enintään $n/2$ tavalla, mikä on kaaren alkusolmun etäisyys.

\section{Maksimivirtauksen sovelluksia}

\index{palautus}

Maksimivirtauksen etsiminen on tärkeä ongelma,
koska pystymme \emph{palauttamaan} monia verkko-ongelmia maksimivirtaukseen.
Tämä tarkoittaa, että muutamme toisen ongelman jotenkin
sellaiseen muotoon, että se vastaa maksimivirtausta.
Tutustumme seuraavaksi joihinkin tällaisiin ongelmiin.

\subsection{Erilliset polut}

\index{erilliset polut}

Tehtävämme on muodostaa mahdollisimman monta
\emph{erillistä} polkua verkon lähtösolmusta kohdesolmuun.
Erillisyys tarkoittaa, että jokainen verkon kaari saa esiintyä
enintään yhdellä polulla.
Saamme kuitenkin halutessamme kulkea saman solmun kautta useita kertoja.
Esimerkiksi kuvassa \ref{fig:eripol} voimme muodostaa
kaksi erillistä polkua solmusta $1$ solmuun $5$,
mutta ei ole mahdollista muodostaa kolmea erillistä polkua.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\newcommand\verkko[0]{
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- (2);
\path[draw,thick,->] (1) -- (3);
\path[draw,thick,->] (2) -- (3);
\path[draw,thick,->] (4) -- (2);
\path[draw,thick,->] (3) -- (5);
\path[draw,thick,->] (4) -- (5);
\path[draw,thick,->] (3) -- (4);
}
\begin{scope}
\verkko
\path[draw,thick,->,red,line width=2pt] (1) -- (2);
\path[draw,thick,->,red,line width=2pt] (2) -- (3);
\path[draw,thick,->,red,line width=2pt] (3) -- (4);
\path[draw,thick,->,red,line width=2pt] (4) -- (5);
\end{scope}
\begin{scope}[xshift=7cm]
\verkko
\path[draw,thick,->,red,line width=2pt] (1) -- (3);
\path[draw,thick,->,red,line width=2pt] (3) -- (5);
\end{scope}
\end{tikzpicture}
\end{center}
\caption{Kaksi erillistä polkua solmusta $1$ solmuun $5$.}
\label{fig:eripol}
\end{figure}

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:$1/1$] {} (2);
\path[draw,thick,->] (1) -- node[font=\small,label=below:$1/1$] {} (3);
\path[draw,thick,->] (2) -- node[font=\small,label=left:$1/1$] {} (3);
\path[draw,thick,->] (4) -- node[font=\small,label=above:$0/1$] {} (2);
\path[draw,thick,->] (3) -- node[font=\small,label=below:$1/1$] {} (5);
\path[draw,thick,->] (4) -- node[font=\small,label=right:$1/1$] {} (5);
\path[draw,thick,->] (3) -- node[font=\small,label=above:$1/1$] {} (4);
\end{tikzpicture}
\end{center}
\caption{Erilliset polut tulkittuna maksimivirtauksena.}
\label{fig:erivir}
\end{figure}

Voimme ratkaista ongelman
tulkitsemalla erilliset polut maksimivirtauksena.
Ideana on etsiä maksimivirtaus lähtösolmusta kohdesolmuun
olettaen, että jokaisen kaaren kapasiteetti on $1$.
Tämä maksimivirtaus on yhtä suuri kuin suurin
erillisten polkujen määrä.
Kuva \ref{fig:erivir} näyttää maksimivirtauksen
esimerkkiverkossa.

Miksi maksimivirtauksen suuruus on sama kuin erillisten polkujen määrä?
Ensinnäkin erilliset polut muodostavat yhdessä virtauksen,
joten maksimivirtauksen suuruus ei voi alittaa erillisten polkujen määrää.
Toisaalta jos verkossa on virtaus, jonka suuruus on $k$,
voimme muodostaa $k$ erillistä polkua
valitsemalla kaaria ahneesti lähtösolmusta alkaen,
joten maksimivirtauksen suuruus ei voi myöskään ylittää erillisten polkujen määrää.

\subsection{Maksimiparitus}

\index{paritus}
\index{maksimiparitus}
\index{kaksijakoinen verkko}

Verkon \emph{paritus} (\emph{matching}) on joukko kaaria, joille pätee,
että jokainen solmu on enintään yhden kaaren päätepisteenä.
\emph{Maksimiparitus} (\emph{maximum matching}) on puolestaan paritus,
jossa on mahdollisimman paljon kaaria.
Keskitymme tapaukseen,
jossa verkko on \emph{kaksijakoinen} (\emph{bipartite}) eli
voimme jakaa verkon solmut
vasempaan ja oikeaan ryhmään niin, että jokainen
kaari kulkee ryhmien välillä.

Kuvassa \ref{fig:makpar} on esimerkkinä kaksijakoinen verkko,
jonka maksimiparitus on $3$.
Tässä vasen ryhmä on $\{1,2,3,4\}$, oikea ryhmä on $\{5,6,7\}$
ja maksimiparitus muodostuu kaarista
$(1,6)$, $(3,5)$ ja $(4,7)$.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,0) {$1$};
\node[draw, circle] (2) at (0,-1.25) {$2$};
\node[draw, circle] (3) at (0,-2.5) {$3$};
\node[draw, circle] (4) at (0,-3.75) {$4$};
\node[draw, circle] (5) at (4,-0.625) {$5$};
\node[draw, circle] (6) at (4,-1.875) {$6$};
\node[draw, circle] (7) at (4,-3.125) {$7$};
\path[draw,thick,-] (1) -- (6);
\path[draw,thick,-] (2) -- (6);
\path[draw,thick,-] (4) -- (6);
\path[draw,thick,-] (3) -- (5);
\path[draw,thick,-] (3) -- (7);
\path[draw,thick,-] (4) -- (7);
\path[draw,thick,-,red,line width=2pt] (1) -- (6);
\path[draw,thick,-,red,line width=2pt] (3) -- (5);
\path[draw,thick,-,red,line width=2pt] (4) -- (7);
\end{tikzpicture}
\end{center}
\caption{Kaksijakoisen verkon maksimiparitus.}
\label{fig:makpar}
\end{figure}

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,0) {$1$};
\node[draw, circle] (2) at (0,-1.25) {$2$};
\node[draw, circle] (3) at (0,-2.5) {$3$};
\node[draw, circle] (4) at (0,-3.75) {$4$};
\node[draw, circle] (5) at (4,-0.625) {$5$};
\node[draw, circle] (6) at (4,-1.875) {$6$};
\node[draw, circle] (7) at (4,-3.125) {$7$};
\node[draw, circle] (a) at (-3,-1.875) {\phantom{$a$}};
\node[draw, circle] (b) at (7,-1.875) {\phantom{$b$}};
\path[draw,thick,->] (1) -- (6);
\path[draw,thick,->] (2) -- (6);
\path[draw,thick,->] (4) -- (6);
\path[draw,thick,->] (3) -- (5);
\path[draw,thick,->] (3) -- (7);
\path[draw,thick,->] (4) -- (7);
\path[draw,thick,->] (a) -- (1);
\path[draw,thick,->] (a) -- (2);
\path[draw,thick,->] (a) -- (3);
\path[draw,thick,->] (a) -- (4);
\path[draw,thick,->] (5) -- (b);
\path[draw,thick,->] (6) -- (b);
\path[draw,thick,->] (7) -- (b);
\end{tikzpicture}
\end{center}
\caption{Maksimiparitus tulkittuna maksimivirtauksena.}
\label{fig:parver}
\end{figure}

Voimme tulkita maksimiparituksen maksimivirtauksena
lisäämällä verkkoon kaksi uutta solmua: lähtösolmun ja kohdesolmun.
Lähtösolmusta pääsee kaarella jokaiseen vasemman ryhmän solmuun,
ja jokaisesta oikean ryhmän solmusta pääsee kaarella kohdesolmuun.
Lisäksi suuntaamme alkuperäiset kaaret niin,
että ne kulkevat vasemmasta ryhmästä oikeaan ryhmään.
Kuva \ref{fig:parver} näyttää tuloksena olevan verkon
esimerkissämme.
Maksimivirtaus tässä verkossa vastaa alkuperäisen verkon
maksimiparitusta, kun
valitsemme paritukseen kaikki kaaret,
joiden kautta kulkee virtausta.

\subsection{Pienin polkupeite}

\index{polkupeite}
\index{pienin polkupeite}

\emph{Polkupeite} (\emph{path cover}) on joukko verkon polkuja,
jotka kattavat yhdessä kaikki verkon solmut.
Oletamme, että verkko on suunnattu ja syklitön,
ja haluamme muodostaa mahdollisimman pienen polkupeitteen
niin, että jokainen solmu esiintyy tarkalleen yhdessä polussa.
Kuvassa \ref{fig:polpei} on esimerkkinä verkko ja sen pienin polkupeite,
joka muodostuu kahdesta polusta.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1) at (0,0) {$1$};
\node[draw, circle] (2) at (2,0) {$2$};
\node[draw, circle] (3) at (4,0) {$3$};
\node[draw, circle] (4) at (6,0) {$4$};
\node[draw, circle] (5) at (2,-2) {$5$};
\path[draw,thick,->] (1) -- (2);
\path[draw,thick,->] (2) -- (3);
\path[draw,thick,->] (3) -- (4);
\path[draw,thick,->] (5) -- (2);
\path[draw,thick,->] (5) -- (3);
\path[draw,thick,->,red,line width=2pt] (1) -- (2);
\path[draw,thick,->,red,line width=2pt] (5) -- (3);
\path[draw,thick,->,red,line width=2pt] (3) -- (4);
\end{tikzpicture}
\end{center}
\caption{Polkupeite, joka muodostuu poluista $1 \rightarrow 2$ ja $5 \rightarrow 3 \rightarrow 4$.}
\label{fig:polpei}
\end{figure}

Voimme ratkaista pienimmän polkupeitteen etsimisen
ongelman maksimivirtauksen avulla muodostamalla verkon,
jossa jokaista alkuperäistä solmua vastaa kaksi solmua:
vasen ja oikea solmu.
Vasemmasta solmusta on kaari oikeaan solmuun,
jos alkuperäisessä verkossa on vastaava kaari.
Lisäämme vielä verkkoon lähtösolmun ja kohdesolmun niin,
että lähtösolmusta pääsee kaikkiin vasempiin solmuihin
ja kaikista oikeista solmuista pääsee kohdesolmuun.
Tämän verkon maksimivirtaus antaa meille alkuperäisen
verkon pienimmän polkupeitteen.

\begin{figure}
\center
\begin{center}
\begin{tikzpicture}[scale=0.8,label distance=-1.5mm]
\node[draw, circle] (1a) at (0,0) {$1$};
\node[draw, circle] (2a) at (0,-1.25) {$2$};
\node[draw, circle] (3a) at (0,-2.5) {$3$};
\node[draw, circle] (4a) at (0,-3.75) {$4$};
\node[draw, circle] (5a) at (0,-5) {$5$};
\node[draw, circle] (1b) at (4,0) {$1$};
\node[draw, circle] (2b) at (4,-1.25) {$2$};
\node[draw, circle] (3b) at (4,-2.5) {$3$};
\node[draw, circle] (4b) at (4,-3.75) {$4$};
\node[draw, circle] (5b) at (4,-5) {$5$};
\node[draw, circle] (a) at (-3,-2.5) {\phantom{$a$}};
\node[draw, circle] (b) at (7,-2.5) {\phantom{$b$}};
\path[draw,thick,->] (1a) -- (2b);
\path[draw,thick,->] (2a) -- (3b);
\path[draw,thick,->] (3a) -- (4b);
\path[draw,thick,->] (5a) -- (2b);
\path[draw,thick,->] (5a) -- (3b);
\path[draw,thick,->] (a) -- (1a);
\path[draw,thick,->] (a) -- (2a);
\path[draw,thick,->] (a) -- (3a);
\path[draw,thick,->] (a) -- (4a);
\path[draw,thick,->] (a) -- (5a);
\path[draw,thick,->] (1b) -- (b);
\path[draw,thick,->] (2b) -- (b);
\path[draw,thick,->] (3b) -- (b);
\path[draw,thick,->] (4b) -- (b);
\path[draw,thick,->] (5b) -- (b);
\end{tikzpicture}
\end{center}
\caption{Polkupeitteen etsiminen maksimivirtauksen avulla.}
\label{fig:polvir}
\end{figure}

Kuva \ref{fig:polvir} näyttää tuloksena olevan verkon
esimerkissä.
Ideana on, että maksimivirtaus etsii,
mitkä kaaret kuuluvat polkuihin:
jos kaari solmusta $a$ solmuun $b$ kuuluu virtaukseen,
niin vastaavasti polkupeitteessä on polku,
jossa on kaari $a \rightarrow b$.
Koska virtauksessa voi olla valittuna vain yksi kaari,
joka alkaa tietystä solmusta tai päättyy tiettyyn solmuun,
tuloksena on varmasti joukko polkuja.
Toisaalta mitä enemmän kaaria saamme laitettua polkuihin,
sitä pienempi on polkujen määrä.
