\chapter{Lyhimmät polut}

\index{lyhin polku}
\index{etäisyys}

Monissa verkkoihin liittyvissä ongelmissa on kysymys siitä,
että haluamme löytää \emph{lyhimmän polun} (\emph{shortest path})
verkon solmusta toiseen.
Esimerkiksi voimme haluta selvittää,
mikä on nopein reitti kahden katuosoitteen välillä
tai mikä on halvin tapa lentää kaupungista toiseen.
Näissä ja muissa sovelluksissa on tärkeää,
että löydämme lyhimmän polun tehokkaasti.

Olemme käyttäneet aiemmin leveyshakua lyhimpien
polkujen etsimiseen.
Tämä onkin hyvä ratkaisu, kun haluamme löytää polut,
joiden kaarten määrä on pienin.
Tässä luvussa keskitymme kuitenkin vaikeampaan
tilanteeseen, jossa verkko on \emph{painotettu}
ja haluamme löytää polut,
joissa painojen summa on pienin.
Tällöin emme voi enää käyttää leveyshakua vaan
tarvitsemme kehittyneempiä menetelmiä.

Lyhimpien polkujen etsimiseen painotetussa verkossa
on monia algoritmeja, joilla on erilaisia ominaisuuksia.
Tässä luvussa käymme läpi ensin Bellmanin ja Fordin algoritmin ja
Dijkstran algoritmin,
jotka etsivät lyhimmät polut annetusta lähtösolmusta
kaikkiin verkon solmuihin.
Tämän jälkeen tutustumme Floydin ja Warshallin algoritmiin,
joka etsii samanaikaisesti lyhimmät polut kaikkien
verkon solmujen välillä.

\section{Lyhimmät polut lähtösolmusta}

\begin{figure}
\center
\begin{center}
\begin{tikzpicture}[scale=0.7,label distance=0mm]
\small
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:8] {} (2);
\path[draw,thick,->] (1) -- node[font=\small,label=below:2] {} (3);
\path[draw,thick,->] (3) -- node[font=\small,label=right:4] {} (2);
\path[draw,thick,->] (2) -- node[font=\small,label=above:5] {} (4);
\path[draw,thick,->] (3) -- node[font=\small,label=below:7] {} (5);
\path[draw,thick,->] (5) -- node[font=\small,label=right:3] {} (4);
\node[color=red] at (0,-0.25) {$0$};
\node[color=red] at (2,0.75) {$6$};
\node[color=red] at (2,-2.75) {$2$};
\node[color=red] at (4,0.75) {$11$};
\node[color=red] at (4,-2.75) {$9$};
\end{tikzpicture}
\end{center}
\caption{Lyhimpien polkujen pituudet solmusta $1$ alkaen.}
\label{fig:lypola}
\end{figure}

Tavallisin tilanne käytännön verkko-ongelmissa on,
että haluamme löytää lyhimmän polun solmusta $a$ solmuun $b$.
Yksittäisen lyhimmän polun etsiminen vaatii usein kuitenkin,
että etsimme sitä ennen muitakin lyhimpiä polkuja.
Niinpä keskitymme alusta asti yleisempään ongelmaan,
jossa olemme valinneet jonkin solmun lähtösolmuksi
ja haluamme määrittää \emph{jokaiselle} verkon solmulle,
kuinka pitkä on lyhin polku lähtösol\-musta solmuun
eli mikä on solmun etäisyys lähtösolmusta.

Kuvassa \ref{fig:lypola} on esimerkkinä verkko,
jossa lähtösolmuna on solmu $1$ ja jokaisen solmun
viereen on merkitty sen etäisyys.
Esimerkiksi solmun $5$ etäisyys on $9$,
koska lyhin polku solmusta $1$ solmuun $5$ on
$1 \rightarrow 3 \rightarrow 5$, jonka pituus on $2+7=9$.
Käytämme tätä verkkoa esimerkkinä, kun tutustumme
seuraavaksi kahteen algoritmiin lyhimpien polkujen etsimiseen.

\subsection{Bellmanin ja Fordin algoritmi}

\index{Bellmanin ja Fordin algoritmi}

\emph{Bellmanin ja Fordin algoritmi} etsii lyhimmät polut
annetusta lähtösolmusta kaikkiin verkon solmuihin.
Algoritmi muodostaa taulukon, joka kertoo jokaiselle
verkon solmulle sen etäisyyden lähtösolmusta.
Algoritmi toimii missä tahansa verkossa,
kunhan verkossa ei ole negatiivista sykliä eli sykliä,
jonka painojen summa on negatiivinen.

Bellmanin ja Fordin algoritmi pitää yllä \emph{arvioita}
solmujen etäisyyksistä niin,
että aluksi etäisyys lähtösolmuun on 0 ja etäisyys
kaikkiin muihin solmuihin on ääretön.
Tämän jälkeen algoritmi alkaa parantaa etäisyyksiä
etsimällä verkosta kaaria, joiden kautta kulkeminen
lyhentää polkuja.
Jokaisella askeleella algoritmi etsii kaaren $a \rightarrow b$,
jonka avulla pääsemme solmuun $b$ aiempaa lyhempää polkua
solmun $a$ kautta.
Algoritmi merkitsee solmun $b$ uudeksi etäisyysarvioksi
tämän polun pituuden.
Kun mitään etäisyysarviota ei voi enää parantaa,
algoritmi päättyy ja kaikki etäisyydet vastaavat
todellisia lyhimpien polkujen pituuksia.

\begin{figure}[ht]
\center
\begin{center}
\begin{tikzpicture}[scale=0.65,label distance=-1.5mm]
\footnotesize
\newcommand\verkko[6]{
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:8] {} (2);
\path[draw,thick,->] (1) -- node[font=\small,label=below:2] {} (3);
\path[draw,thick,->] (3) -- node[font=\small,label=right:4] {} (2);
\path[draw,thick,->] (2) -- node[font=\small,label=above:5] {} (4);
\path[draw,thick,->] (3) -- node[font=\small,label=below:7] {} (5);
\path[draw,thick,->] (5) -- node[font=\small,label=right:3] {} (4);
\node[color=red] at (0,-0.25) {$#2$};
\node[color=red] at (2,0.75) {$#3$};
\node[color=red] at (2,-2.75) {$#4$};
\node[color=red] at (4,0.75) {$#5$};
\node[color=red] at (4,-2.75) {$#6$};
\node at (2,-3.5) {vaihe #1};
}
\begin{scope}
\verkko{1}{0}{\infty}{\infty}{\infty}{\infty}
\end{scope}
\begin{scope}[xshift=6.5cm]
\verkko{2}{0}{8}{\infty}{\infty}{\infty}
\path[draw=red,thick,->,line width=1.5pt] (1) -- (2);
\end{scope}
\begin{scope}[xshift=13cm]
\verkko{3}{0}{8}{2}{\infty}{\infty}
\path[draw=red,thick,->,line width=1.5pt] (1) -- (3);
\end{scope}
\begin{scope}[yshift=-5.5cm]
\verkko{4}{0}{8}{2}{13}{\infty}
\path[draw=red,thick,->,line width=1.5pt] (2) -- (4);
\end{scope}
\begin{scope}[yshift=-5.5cm,xshift=6.5cm]
\verkko{5}{0}{6}{2}{13}{\infty}
\path[draw=red,thick,->,line width=1.5pt] (3) -- (2);
\end{scope}
\begin{scope}[yshift=-5.5cm,xshift=13cm]
\verkko{6}{0}{6}{2}{13}{9}
\path[draw=red,thick,->,line width=1.5pt] (3) -- (5);
\end{scope}
\begin{scope}[yshift=-11cm]
\verkko{7}{0}{6}{2}{12}{9}
\path[draw=red,thick,->,line width=1.5pt] (5) -- (4);
\end{scope}
\begin{scope}[yshift=-11cm,xshift=6.5cm]
\verkko{8}{0}{6}{2}{11}{9}
\path[draw=red,thick,->,line width=1.5pt] (2) -- (4);
\end{scope}
\end{tikzpicture}
\end{center}
\caption{Esimerkki Bellmanin ja Fordin algoritmin toiminnasta.}
\label{fig:belfor}
\end{figure}

Kuva \ref{fig:belfor} näyttää esimerkin Bellmanin ja Fordin algoritmin toiminnasta,
kun lähtösolmuna on solmu $1$.
Jokaisen solmun vieressä on ilmoitettu sen etäisyysarvio:
aluksi etäisyys solmuun 1 on 0 ja etäisyys kaikkiin muihin solmuihin on ääretön.
Jokainen etäisyyden muutos näkyy kuvassa omana vaiheenaan.
Ensin parannamme etäisyyttä solmuun 2
kulkemalla kaarta $1 \rightarrow 2$,
jolloin etäisyydeksi tulee $8$.
Sitten parannamme etäisyyttä solmuun $3$
kulkemalla kaarta $1 \rightarrow 3$,
jolloin solmun uudeksi etäisyydeksi tulee $2$.
Jatkamme samalla tavalla, kunnes emme voi enää parantaa
mitään etäisyyttä ja kaikki etäisyydet
vastaavat lyhimpien polkujen pituuksia.

Bellmanin ja Fordin algoritmi on mukavaa toteuttaa
käyttäen verkon kaarilistaesitystä,
jossa jokaisesta kaaresta on tallennettu alku- ja loppusolmu sekä paino.
Toteutamme algoritmin niin,
että se muodostuu \emph{kierroksista},
joista jokainen käy läpi kaikki verkon kaaret
ja koettaa parantaa etäisyysarvioita niiden avulla.
Voimme toteuttaa algoritmin näin:

\begin{code}
while true
    muutos = false
    for kaari in kaaret
        nyky = etaisyys[kaari.loppu]
        uusi = etaisyys[kaari.alku]+kaari.paino
        if uusi < nyky
            etaisyys[kaari.loppu] = uusi
            muutos = true
    if not muutos
        break
\end{code}

Algoritmi käy jokaisella kierroksella läpi verkon kaaret
ja tutkii kunkin kaaren kohdalla,
mikä on nykyinen etäisyys kaaren kohdesolmuun
sekä mikä on uusi etäisyys, jos kuljemmekin solmuun kaaren kautta.
Jos uusi etäisyys on pienempi, päivitämme
sen solmun etäisyysarvioksi.
Muuttujassa \texttt{muutos} on tieto siitä,
onko jokin etäisyys muuttunut kierroksen aikana,
ja algoritmi päättyy, kun mikään etäisyys ei muuttunut.

\subsubsection{Algoritmin analyysi}

Olemme nyt kuvailleet ja toteuttaneet Bellmanin ja Fordin
algoritmin, mutta miten voimme olla varmoja,
että se löytää lyhimmät polut, ja miten nopeasti se toimii?
Jotta voimme vastata näihin kysymyksiin,
tarvitsemme kaksi havaintoa koskien verkon lyhimpiä polkuja.

Ensimmäinen havainto on, että jos
$s_1 \rightarrow s_2 \rightarrow \dots \rightarrow s_k$ on
lyhin polku solmusta $s_1$ solmuun $s_k$,
niin myös $s_1 \rightarrow s_2$ on lyhin polku solmusta $s_1$ solmuun $s_2$,
$s_1 \rightarrow s_2 \rightarrow s_3$ on lyhin polku solmusta $s_1$ solmuun $s_3$, jne.,
eli jokainen lyhimmän polun alkuosa on myös lyhin polku vastaavaan solmuun.
Jos näin ei olisi, voisimme parantaa lyhintä polkua solmusta $s_1$ solmuun $s_k$
parantamalla jotain polun alkuosaa, mikä aiheuttaisi ristiriidan.

Toinen havainto on,
että $n$ solmun verkossa jokainen lyhin polku voi
sisältää enintään $n-1$ kaarta,
kun oletamme, että verkossa ei ole negatiivista sykliä.
Jos polkuun kuuluisi $n$ kaarta tai enemmän,
jokin solmu esiintyisi polulla monta kertaa.
Tämä ei ole kuitenkaan mahdollista,
koska ei olisi järkeä kulkea monta kertaa saman solmun kautta,
kun haluamme saada aikaan lyhimmän polun.

Tarkastellaan nyt, mitä tapahtuu algoritmin kierroksissa.
Ensimmäisen kierroksen jälkeen olemme löytäneet lyhimmät polut,
joissa on enintään yksi kaari.
Toisen kierroksen jälkeen olemme löytäneet lyhimmät polut,
joissa on enintään kaksi kaarta.
Sama jatkuu, kunnes $n-1$ kierroksen jälkeen olemme löytäneet
lyhimmät polut, joissa on enintään $n-1$ kaarta.
Koska missään lyhimmässä polussa ei voi olla enempää kaaria,
algoritmi päättyy ja olemme löytäneet kaikki lyhimmät polut.
Algoritmin suorittaa siis enintään $n-1$ kierrosta,
joista jokainen käy läpi kaikki verkon kaaret ajassa $O(m)$.
Niinpä algoritmi löytää kaikki lyhimmät polut ajassa $O(nm)$.

\begin{figure}
\center
\begin{center}
\begin{tikzpicture}[scale=0.6,label distance=-1.5mm]
\small
\node[draw, circle] (1) at (1,3) {$1$};
\node[draw, circle] (2) at (4,3) {$2$};
\node[draw, circle] (3) at (1,1) {$3$};
\node[draw, circle] (4) at (4,1) {$4$};
\node[draw, circle] (5) at (6,2) {$5$};

\path[draw,thick,->] (1) -- node[font=\small,label=above:1] {} (2);
\path[draw,thick,->] (1) -- node[font=\small,label=left:3] {} (3);
\path[draw,thick,<-] (3) -- node[font=\small,label=below:4] {} (4);
\path[draw,thick,->] (2) -- node[font=\small,label=left:$-7$] {} (4);
\path[draw,thick,<-] (2) -- node[font=\small,label=above:2] {} (5);
\path[draw,thick,->] (4) -- node[font=\small,label=below:3] {} (5);

\path[draw,thick,->,red,line width=2pt] (2) -- (4);
\path[draw,thick,->,red,line width=2pt] (4) -- (5);
\path[draw,thick,->,red,line width=2pt] (5) -- (2);

\end{tikzpicture}
\end{center}
\caption{Negatiivinen sykli $2 \rightarrow 4 \rightarrow 5 \rightarrow 2$,
jonka avulla voimme lyhentää polkuja loputtomasti.}
\label{fig:belsyk}
\end{figure}

Mitä tapahtuu sitten, jos verkossa on negatiivinen sykli?
Esimerkiksi kuvan \ref{fig:belsyk} verkossa on negatiivinen sykli
$2 \rightarrow 4 \rightarrow 5 \rightarrow 2$, jonka paino on $-2$.
Tässä tilanteessa Bellmanin ja Fordin algoritmi jatkuu ikuisesti,
koska syklin kautta kulkevia polkuja voi lyhentää loputtomasti.
Oikeastaan ongelma on siinä, että lyhin polku ei ole mielekäs käsite,
jos polun osana on negatiivinen sykli.
Voimme kuitenkin havaita verkossa olevan negatiivisen syklin
Bellmanin ja Fordin algoritmin avulla:
verkossa on negatiivinen sykli tarkalleen silloin, kun
jotain etäisyyttä voi parantaa vielä $n-1$ kierroksen jälkeen.

\subsection{Dijkstran algoritmi}

\index{Dijkstran algoritmi}

\emph{Dijkstran algoritmi} on Bellmanin ja Fordin algoritmin tehostettu versio,
jonka toiminta perustuu oletukseen, että verkossa ei ole
negatiivisen painoisia kaaria.
Bellmanin ja Fordin algoritmin tapaan Dijkstran algoritmi pitää
yllä arvioita etäisyyksistä lähtösolmusta muihin solmuihin.
Erona on kuitenkin tapa, miten Dijkstran algoritmi parantaa etäisyyksiä.

Dijkstran algoritmissa verkon solmut kuuluvat kahteen luokkaan:
käsitte\-lemättömiin ja käsiteltyihin.
Aluksi kaikki solmut ovat käsittelemättömiä.
Algoritmi etsii joka askeleella käsittelemättömän solmun,
jonka etäisyys\-arvio on pienin.
Sitten algoritmi käy läpi kaikki solmusta lähtevät kaaret ja
koettaa parantaa etäisyyksiä niiden avulla.
Tämän jälkeen solmu on käsitelty eikä sen etäisyys enää muutu,
eli aina kun olemme käsitelleet solmun,
olemme saaneet selville sen lopullisen etäisyyden.

\begin{figure}
\center
\begin{center}
\begin{tikzpicture}[scale=0.65,label distance=-1.5mm]
\footnotesize
\newcommand\verkko[6]{
\node[draw, circle] (1) at (0,-1) {$1$};
\node[draw, circle] (2) at (2,0) {$2$};
\node[draw, circle] (3) at (2,-2) {$3$};
\node[draw, circle] (4) at (4,0) {$4$};
\node[draw, circle] (5) at (4,-2) {$5$};
\path[draw,thick,->] (1) -- node[font=\small,label=above:8] {} (2);
\path[draw,thick,->] (1) -- node[font=\small,label=below:2] {} (3);
\path[draw,thick,->] (3) -- node[font=\small,label=right:4] {} (2);
\path[draw,thick,->] (2) -- node[font=\small,label=above:5] {} (4);
\path[draw,thick,->] (3) -- node[font=\small,label=below:7] {} (5);
\path[draw,thick,->] (5) -- node[font=\small,label=right:3] {} (4);
\node[color=red] at (0,-0.25) {$#2$};
\node[color=red] at (2,0.75) {$#3$};
\node[color=red] at (2,-2.75) {$#4$};
\node[color=red] at (4,0.75) {$#5$};
\node[color=red] at (4,-2.75) {$#6$};
\node at (2,-3.5) {vaihe #1};
}
\begin{scope}
\verkko{1}{0}{\infty}{\infty}{\infty}{\infty}
\end{scope}
\begin{scope}[xshift=6.5cm]
\node[draw, circle, fill=lightgray] (1) at (0,-1) {$1$};
\verkko{2}{0}{8}{2}{\infty}{\infty}
\path[draw=red,thick,->,line width=1.5pt] (1) -- (2);
\path[draw=red,thick,->,line width=1.5pt] (1) -- (3);
\end{scope}
\begin{scope}[xshift=13cm]
\node[draw, circle, fill=lightgray] (1) at (0,-1) {$1$};
\node[draw, circle, fill=lightgray] (3) at (2,-2) {$3$};
\verkko{3}{0}{6}{2}{\infty}{9}
\path[draw=red,thick,->,line width=1.5pt] (3) -- (2);
\path[draw=red,thick,->,line width=1.5pt] (3) -- (5);
\end{scope}
\begin{scope}[yshift=-5.5cm]
\node[draw, circle, fill=lightgray] (1) at (0,-1) {$1$};
\node[draw, circle, fill=lightgray] (3) at (2,-2) {$3$};
\node[draw, circle, fill=lightgray] (2) at (2,0) {$2$};
\verkko{4}{0}{6}{2}{11}{9}
\path[draw=red,thick,->,line width=1.5pt] (2) -- (4);
\end{scope}
\begin{scope}[yshift=-5.5cm,xshift=6.5cm]
\node[draw, circle, fill=lightgray] (1) at (0,-1) {$1$};
\node[draw, circle, fill=lightgray] (3) at (2,-2) {$3$};
\node[draw, circle, fill=lightgray] (2) at (2,0) {$2$};
\node[draw, circle, fill=lightgray] (5) at (4,-2) {$5$};
\verkko{5}{0}{6}{2}{11}{9}
\end{scope}
\begin{scope}[yshift=-5.5cm,xshift=13cm]
\node[draw, circle, fill=lightgray] (1) at (0,-1) {$1$};
\node[draw, circle, fill=lightgray] (3) at (2,-2) {$3$};
\node[draw, circle, fill=lightgray] (2) at (2,0) {$2$};
\node[draw, circle, fill=lightgray] (5) at (4,-2) {$5$};
\node[draw, circle, fill=lightgray] (4) at (4,0) {$4$};
\verkko{6}{0}{6}{2}{11}{9}
\end{scope}
\end{tikzpicture}
\end{center}
\caption{Esimerkki Dijkstran algoritmin toiminnasta.}
\label{fig:dijalg}
\end{figure}

Kuva \ref{fig:dijalg} näyttää esimerkin Dijkstran algoritmin
toiminnasta.
Solmun harmaa väri tarkoittaa, että se on käsitelty.
Aluksi valitsemme käsittelyyn solmun 1, koska sen etäisyys 0 on pienin.
Sitten jäljellä ovat solmut 2, 3, 4 ja 5,
joista valitsemme käsittelyyn solmun 3, jonka etäisyys 2 on pienin.
Tämän jälkeen valitsemme käsittelyyn solmun 2,
jonka etäisyys on 6.
Sama jatkuu, kunnes olemme käsitelleet kaikki verkon solmut.

Dijkstran algoritmi etsii joka askeleella verkosta
käsittelemättömän solmun, jonka etäisyysarvio on pienin.
Koska haluamme saada algoritmista tehokkaan,
solmut täytyy pystyä löytämään nopeasti.
Tavallinen tapa toteuttaa Dijkstran algoritmi on käyttää \emph{kekoa},
jonka avulla pienimmän etäisyyden solmu löytyy
logaritmisessa ajassa.
Tallennamme kekoon pareja, joissa on solmun etäisyys ja tunnus
ja jotka järjestetään etäisyyden mukaan pienimmästä suurimpaan.
Aluksi keossa on vain lähtösolmua vastaava solmu,
jonka etäisyys on $0$.
Tämän jälkeen haemme joka askeleella keosta solmun,
jonka etäisyys on pienin.
Jos solmu on jo käsitelty, emme tee mitään.
Muuten käymme läpi kaikki solmusta lähtevät kaaret
ja tarkastamme, voimmeko parantaa etäisyyksiä
niiden avulla.
Aina kun voimme parantaa etäisyyttä,
lisäämme uuden etäisyyden kekoon.

Dijkstran algoritmi on mukavaa toteuttaa käyttäen
verkon vieruslistaesitystä.
Voimme toteuttaa algoritmin seuraavasti:

\begin{code}
keko.push((0,alku))
while not keko.empty()
    solmu = keko.pop().tunnus
    if kasitelty[solmu]
        continue
    kasitelty[solmu] = true
    for kaari in verkko[solmu]
        nyky = etaisyys[kaari.loppu]
        uusi = etaisyys[solmu]+kaari.paino
        if uusi < nyky
            etaisyys[kaari.loppu] = uusi
            keko.push((uusi,kaari.loppu))
\end{code}

Tässä merkintä \texttt{keko.pop().tunnus} tarkoittaa,
että keosta poistetaan ylin alkio, josta erotetaan parin toinen osa
eli solmun tunnus.

Huomaa, että keossa voi olla samaan aikaan \emph{useita} etäisyyksiä
samalle solmulle, koska lisäämme kekoon uuden solmun
aina etäisyyden parantuessa.
Käsittelemme kuitenkin jokaisen solmun vain kerran,
koska aina kun olemme hakeneet uuden solmun keosta käsittelyä varten,
varmistamme ensin, että emme ole käsitelleet sitä aiemmin.

\subsubsection{Algoritmin analyysi}

Dijkstran algoritmi on ahne algoritmi,
koska se etsii joka vaiheessa
vielä käsittelemättömän solmun,
jonka etäisyys on pienin, minkä jälkeen kyseisen
solmun etäisyys ei enää muutu.
Miten voimme olla varmoja, että olemme löytäneet
tässä vaiheessa oikean etäisyyden?

Voimme ajatella asiaa siltä kannalta,
että jos etäisyyttä olisi mahdollista parantaa,
niin verkossa olisi oltava jokin toinen vielä
käsittelemätön solmu, jonka kautta voisimme muodostaa lyhemmän polun.
Kuitenkin tiedämme, että kaikkien muiden tarjolla olevien solmujen
etäisyydet ovat suurempia tai yhtä suuria eivätkä etäisyydet voi lyhentyä,
koska verkossa ei ole negatiivisia kaaria.
Tästä syystä voimme turvallisesti valita käsittelyyn pienimmän etäisyyden
solmun ja kiinnittää sen etäisyyden.

\begin{figure}
\center
\begin{center}
\begin{tikzpicture}[scale=0.6,label distance=-1.5mm]
\small
\node[draw, circle] (1) at (0,1) {$1$};
\node[draw, circle] (2) at (2.5,2.5) {$2$};
\node[draw, circle] (3) at (2.5,-0.5) {$3$};
\node[draw, circle] (4) at (5,1) {$4$};
\node[draw, circle] (5) at (8,1) {$5$};

\path[draw,thick,->] (1) -- node[font=\small,label=above:5] {} (2);
\path[draw,thick,->] (1) -- node[font=\small,label=below:9] {} (3);
\path[draw,thick,->] (2) -- node[font=\small,label=above:2] {} (4);
\path[draw,thick,->] (3) -- node[font=\small,label=below:$-4$] {} (4);
\path[draw,thick,->] (4) -- node[font=\small,label=above:1] {} (5);
\end{tikzpicture}
\end{center}
\caption{Dijkstran algoritmi ei toimi oikein negatiivisen kaaren takia.}
\label{fig:dijneg}
\end{figure}

Dijkstran algoritmi toimii siis oikein,
jos verkossa ei ole negatiivisia kaaria,
mutta kuinka nopeasti algoritmi toimii?
Ensinnäkin algoritmi käy läpi verkon solmut
ja kaaret, missä kuluu aikaa $O(n+m)$.
Lisäksi algoritmissa on joukko kekoon liittyviä operaatioita,
jotka vaikuttavat tehokkuuteen.
Pahimmassa tapauksessa lisäämme jokaisen kaaren kohdalla
kekoon uuden alkion, eli lisäykset kekoon vievät aikaa $O(m \log m)$.
Toisaalta poistamme kaikki alkiot aikanaan keosta,
mihin menee myös aikaa $O(m \log m)$.
Algoritmin kokonaisaikavaativuus on siis $O(n + m \log m)$.

Voimme vielä hieman siistiä aikavaativuutta, kun
oletamme, ettei verkossa ole kahta kaarta,
joiden alku- ja loppusolmu ovat samat.
Tällöin $m \le n^2$, joten $\log m \le \log (n^2) = 2 \log n$
ja saamme algoritmin aikavaativuudeksi $O(n+m \log n)$.

Entä mitä tapahtuu, jos verkossa kuitenkin on negatiivinen kaari?
Tällöin Dijkstran algoritmi ei toimi välttämättä oikein.
Kuva \ref{fig:dijneg} näyttää esimerkin tällaisesta tilanteesta.
Algoritmi seuraa ahneesti ylempää polkua ja toteaa,
että pienin etäisyys solmusta 1 solmuun 5 on 8.
Kuitenkin parempi tapa olisi kulkea alempaa polkua,
jolloin polun pituus on vain 6.

\subsection{Esimerkki: Reittiopas}

Nyt meillä on tarvittavat tiedot,
joiden avulla voimme luoda \emph{reittioppaan}
eli järjestelmän, jonka avulla voi etsiä
eri kulkuvälineitä käyttäviä reittejä kaupungissa.
Voimme mallintaa kaupungin verkkona,
jonka solmut ovat kaupungin paikkoja ja kaaret
ovat mahdollisia yhteyksiä paikkojen välillä.
Reittioppaan tulisi ilmoittaa \emph{nopein} reitti
paikasta $a$ paikkaan $b$.

Reittioppaan toteuttamiseen liittyy yksi lisähaaste:
kulkuvälineillä on tietyt aikataulut,
jotka rajoittavat niiden käyttöä.
Esimerkiksi bussilinjan lähtöjä saattaa olla
10 minuutin välein.
Meidän tulee siis ottaa huomioon reitin etsimisessä,
mihin aikaan saavumme mihinkin paikkaan.
Voimme toteuttaa tämän tallentamalla verkon kaaret
muodossa ''matka alkaa ajanhetkenä $x$ ja
päättyy ajanhetkenä $y$''.

Koska kaikissa matkoissa kuluu positiivinen määrä aikaa,
voimme etsiä reittejä Dijkstran algoritmin avulla.
Toteutamme algoritmin niin,
että määritämme jokaiseen paikkaan \emph{varhaisimman}
ajan, jolloin voimme päästä kyseiseen paikkaan.
Alussa tiedämme, että olemme lähtöpaikassa
matkamme alkuhetkenä.
Sitten kun otamme käsittelyyn uuden paikan,
käymme läpi siitä lähteviä yhteyksiä,
joihin ehdimme optimaalista aikataulua noudattaen.
Saamme tehostettua hakua merkittävästi ottamalla
huomioon jokaisesta linjasta vain ensimmäisen lähdön,
johon ehdimme.
Tämä on perusteltua, koska ei voi missään tilanteessa
olla hyvä idea odottaa myöhempään lähtöön.

\begin{figure}
\center
\begin{center}
\begin{tikzpicture}[scale=0.6,label distance=-1.5mm]
\begin{scope}
\small
\node[draw, circle] (1) at (0,0) {$1$};
\node[draw, circle] (2) at (3,1) {$2$};
\node[draw, circle] (3) at (4,-1) {$3$};
\node at (0,-1) {13:15};
\node at (3,2) {?};
\node at (4,-2) {?};
\path[draw,thick,->] (1) -- (2);
\path[draw,thick,->] (1) -- (3);
\path[draw,thick,->] (2) -- (3);
\node at (2,-3) {(a)};
\end{scope}
\begin{scope}[xshift=8cm]
\small
\node[draw, circle, fill=lightgray] (1) at (0,0) {$1$};
\node[draw, circle] (2) at (3,1) {$2$};
\node[draw, circle] (3) at (4,-1) {$3$};
\node at (0,-1) {13:15};
\node at (3,2) {13:27};
\node at (4,-2) {13:40};
\path[draw,thick,->] (1) -- (2);
\path[draw,thick,->] (1) -- (3);
\path[draw,thick,->] (2) -- (3);
\node at (2,-3) {(b)};
\end{scope}
\begin{scope}[xshift=16cm]
\small
\node[draw, circle, fill=lightgray] (1) at (0,0) {$1$};
\node[draw, circle, fill=lightgray] (2) at (3,1) {$2$};
\node[draw, circle] (3) at (4,-1) {$3$};
\node at (0,-1) {13:15};
\node at (3,2) {13:27};
\node at (4,-2) {13:32};
\path[draw,thick,->] (1) -- (2);
\path[draw,thick,->] (1) -- (3);
\path[draw,thick,->] (2) -- (3);
\node at (2,-3) {(c)};
\end{scope}
\end{tikzpicture}
\end{center}
\caption{Nopeimman reitin etsiminen paikasta $1$ paikkaan $3$.
(a) Matka alkaa kello 13:15. (b) Käymme läpi paikasta 2 lähtevät yhteydet.
(c) Käymme läpi paikasta 3 lähtevät yhteydet.}
\label{fig:reiopa}
\end{figure}

Kuva \ref{fig:reiopa} näyttää esimerkkitilanteen,
jossa haluamme kulkea paikasta $1$ paikkaan $3$ ja
lähdemme matkaan kello 13:15.
Paikasta $1$ lähtee 10 minuutin välein
yhteys paikkaan $2$ (kesto 7 minuuttia)
sekä 30 minuutin välein yhteys paikkaan $3$ (kesto 10 minuuttia).
Niinpä pääsemme paikkaan $2$ kello 13:27 ja paikkaan 3 kello 13:40.
Sitten paikasta $2$ lähtee 5 minuutin välein yhteys paikkaan $3$
(kesto 2 minuuttia).
Tämän avulla pääsemme paikkaan $3$ kello 13:32,
eli nopein reitti kulkee paikan $2$ kautta.

Käytännössä hakua voisi vielä tehostaa monella tavalla.
Esimerkiksi kun löydämme jonkin reitin kohdepaikkaan,
voimme siitä lähtien hylätä kaikki paikat,
joihin ehdimme myöhemmin kuin kohdepaikkaan.

\section{Kaikki lyhimmät polut}

Tarkastellaan seuraavaksi ongelmaa, jossa
haluamme etsiä lyhimmät polut verkon
\emph{kaikista} solmuista \emph{kaikkiin} solmuihin.
Yksi tapa ratkaista tehtävä olisi suorittaa Bellmanin ja Fordin
tai Dijkstran algoritmi jokaisesta verkon solmusta alkaen.
Voimme kuitenkin ratkaista tehtävän suoremmin
etsimällä kaikki polut \emph{samanaikaisesti}
Floydin ja Warshallin algoritmilla.

\subsection{Floydin ja Warshallin algoritmi}

\index{Floydin ja Warshallin algoritmi}
\index{etäisyysmatriisi}

\emph{Floydin ja Warshallin algoritmi} muodostaa $n \times n$ -kokoisen
\emph{etäisyysmatriisin} (\emph{distance matrix}),
jossa rivin $a$ sarakkeessa $b$ on lyhimmän polun pituus
solmusta $a$ solmuun $b$.
Algoritmi alustaa ensin matriisin niin,
että siihen on merkitty vain etäisyydet,
jotka toteutuvat kulkemalla yksittäistä kaarta,
ja kaikissa muissa matriisin kohdissa etäisyys on ääretön.
Sitten algoritmi suorittaa $n$ kierrosta,
jotka on numeroitu $1,2,\dots,n$.
Kierroksella $k$ algoritmi etsii polkuja, joissa on välisolmuna
solmu $k$ sekä mahdollisesti muita välisolmuja joukosta $1,2,\dots,k-1$.
Jos tällainen polku parantaa etäisyyttä,
algoritmi päivittää uuden etäisyyden matriisiin.
Lopulta jokainen solmu on ollut
välisolmuna poluilla, jolloin on saatu selville
kaikki lyhimmät polut.

\begin{figure}
\center
\begin{center}
\begin{tikzpicture}[scale=0.6,label distance=-1.5mm]
\small
\newcommand\verkko[5]{
\begin{scope}[xshift=0.75cm,yshift=2cm]
\node[draw, circle, fill=#2] (1) at (0,0) {$1$};
\node[draw, circle, fill=#3] (2) at (2.5,0) {$2$};
\node[draw, circle, fill=#4] (3) at (0,-2.5) {$3$};
\node[draw, circle, fill=#5] (4) at (2.5,-2.5) {$4$};
\path[draw,thick,->] (1) -- node[font=\small,label=above:5] {} (2);
\path[draw,thick,->] (1) -- node[font=\small,label=left:1] {} (3);
\path[draw,thick,->] (2) -- node[font=\small,label=right:3] {} (4);
\path[draw,thick,->] (3) -- node[font=\small,label=above:2] {} (2);
\path[draw,thick,->] (4) -- node[font=\small,label=below:4] {} (3);
\end{scope}

\foreach \x in {1,2,3,4} \node at (-0.5,-2.5-\x) {\x};
\foreach \x in {1,2,3,4} \node at (-0.5+\x,-2.5) {\x};
\draw (0,-3) grid (4,-7);

\node at (2,-8) {kierros #1};
}
\begin{scope}
\verkko{1}{lightgray}{white}{white}{white}
\foreach \x/\v in {1/0,2/5,3/1,4/\infty} \node at (-0.5+\x,-3.5) {$\v$};
\foreach \x/\v in {1/\infty,2/0,3/\infty,4/3} \node at (-0.5+\x,-4.5) {$\v$};
\foreach \x/\v in {1/\infty,2/2,3/0,4/\infty} \node at (-0.5+\x,-5.5) {$\v$};
\foreach \x/\v in {1/\infty,2/\infty,3/4,4/0} \node at (-0.5+\x,-6.5) {$\v$};
\end{scope}
\begin{scope}[xshift=5.5cm]
\verkko{2}{white}{lightgray}{white}{white}
\foreach \x/\v in {1/0,2/5,3/1,4/} \node at (-0.5+\x,-3.5) {$\v$};
\foreach \x/\v in {1/\infty,2/0,3/\infty,4/3} \node at (-0.5+\x,-4.5) {$\v$};
\foreach \x/\v in {1/\infty,2/2,3/0,4/} \node at (-0.5+\x,-5.5) {$\v$};
\foreach \x/\v in {1/\infty,2/\infty,3/4,4/0} \node at (-0.5+\x,-6.5) {$\v$};
\node[color=red] at (3.5,-3.5) {$8$};
\node[color=red] at (3.5,-5.5) {$5$};
\end{scope}
\begin{scope}[xshift=11cm]
\verkko{3}{white}{white}{lightgray}{white}
\foreach \x/\v in {1/0,2/,3/1,4/} \node at (-0.5+\x,-3.5) {$\v$};
\foreach \x/\v in {1/\infty,2/0,3/\infty,4/3} \node at (-0.5+\x,-4.5) {$\v$};
\foreach \x/\v in {1/\infty,2/2,3/0,4/5} \node at (-0.5+\x,-5.5) {$\v$};
\foreach \x/\v in {1/\infty,2/,3/4,4/0} \node at (-0.5+\x,-6.5) {$\v$};
\node[color=red] at (1.5,-3.5) {$3$};
\node[color=red] at (1.5,-6.5) {$6$};
\node[color=red] at (3.5,-3.5) {$6$};
\end{scope}
\begin{scope}[xshift=16.5cm]
\verkko{4}{white}{white}{white}{lightgray}
\foreach \x/\v in {1/0,2/3,3/1,4/6} \node at (-0.5+\x,-3.5) {$\v$};
\foreach \x/\v in {1/\infty,2/0,3/,4/3} \node at (-0.5+\x,-4.5) {$\v$};
\foreach \x/\v in {1/\infty,2/2,3/0,4/5} \node at (-0.5+\x,-5.5) {$\v$};
\foreach \x/\v in {1/\infty,2/6,3/4,4/0} \node at (-0.5+\x,-6.5) {$\v$};
\node[color=red] at (2.5,-4.5) {$7$};
\end{scope}
\end{tikzpicture}
\end{center}
\caption{Esimerkki Floydin ja Warshallin algoritmin toiminnasta.}
\label{fig:flowar}
\end{figure}

Kuva \ref{fig:flowar} näyttää esimerkin Floydin ja Warshallin algoritmin toiminnasta.
Kierroksella 1 etsimme polkuja, joissa solmu 1 on välisolmuna.
Tällaisia polkuja ei ole, koska solmuun 1 ei pääse mistään solmusta,
joten matriisi ei muutu.
Kierroksella 2 huomaamme, että voimme kulkea solmun 2 kautta
solmusta 1 solmuun 4, jolloin saamme etäisyyden 8.
Samoin voimme kulkea solmun 2 kautta solmusta 3 solmuun 4,
jolloin saamme etäisyyden 5.
Jatkamme vastaavasti, kunnes kierroksen 4 jälkeen olemme
saaneet selville kaikki etäisyydet ja etäisyysmatriisi on lopullinen.

Floydin ja Warshallin algoritmin mukavana puolena on,
että se on helppo toteuttaa:
riittää luoda kolme sisäkkäistä for-silmukkaa,
jotka suorittavat matriisin päivitykset.
Seuraavassa koodissa pääsilmukan muuttuja $k$ kertoo,
mikä kierros on kyseessä eli mikä solmu on välisolmu.
Kaksi muuta silmukkaa käyvät läpi kaikki solmuparit $(i,j)$
ja koettavat parantaa niiden etäisyyksiä kulkemalla solmun $k$ kautta.

\begin{code}
for k = 1 to n
    for i = 1 to n
        for j = 1 to n
            etaisyys[i][j] = min(etaisyys[i][j],
                                   etaisyys[i][k]+etaisyys[k][j])
\end{code}

Algoritmin aikavaativuus on $O(n^3)$,
koska se muodostuu kolmesta sisäk\-käisestä for-silmukasta.

\subsubsection{Algoritmin analyysi}

Miksi Floydin ja Warshallin algoritmi toimii?
Voimme ymmärtää algoritmia tarkastelemalla
sen toimintaa ''käänteisesti'' rekursiivisesti.
Kun verkossa on lyhin polku solmusta $a$ solmuun $b$,
millainen tämä polku voi olla?

Yksi mahdollisuus on, että polku on vain kaari
solmusta $a$ solmuun $b$.
Tällöin sen pituus on merkitty etäisyysmatriisiin
algoritmin alussa.
Muussa tapauksessa polussa on yksi tai useampi välisolmu.
Oletetaan, että $x$ on välisolmu, jonka tunnus on suurin.
Saamme nyt kaksi osatehtävää:
meidän tulee ensin kulkea solmusta $a$ solmuun $x$
ja sen jälkeen solmusta $x$ solmuun $b$ niin,
että kummallakin polulla jokaisen välisolmun
tunnus on pienempi kuin $x$.
Voimme käsitellä nämä osatehtävät rekursiivisesti.

Floydin ja Warshallin algoritmi muodostaa joka vaiheessa
polkuja, joissa voi olla välisolmuina solmuja $1,2,\dots,i$.
Kun haluamme muodostaa lyhimmän polun solmusta $a$ solmuun $b$,
meillä on kaksi vaihtoehtoa:
Jos solmu $i$ on välisolmuna, yhdistämme lyhimmän polun
solmusta $a$ solmuun $i$ ja solmusta $i$ solmuun $b$.
Jos taas solmu $i$ ei ole välisolmuna, olemme käsitelleet
polun jo aiemmin.
Algoritmin päätteeksi välisolmuina voi olla solmuja $1,2,\dots,n$,
eli mikä tahansa verkon solmu voi olla välisolmu.

\subsection{Algoritmien vertailua}

Olemme nyt käyneet läpi monia algoritmeja
lyhimpien polkujen etsintään ja voimme alkaa
muodostaa yleiskuvaa aiheesta.
Taulukko \ref{tab:reiver} näyttää yhteenvedon
algoritmien tehokkuudesta ja ominaisuuksista.

Käytännössä leveyshaku ja Dijkstran algoritmi ovat
yleisimmin tarvittavat algoritmit:
jos kaarilla ei ole painoja, käytämme leveyshakua,
ja muuten Dijkstran algoritmia.
Dijkstran algoritmin rajoituksena on,
että verkossa ei saa olla negatiivisia kaaria,
mutta tällä rajoituksella ei ole yleensä merkitystä
käytännön ongelmissa, koska kaarten painot eivät
useimmiten voi olla negatiivisia.
Esimerkiksi tien pituus tai lennon hinta
ei voi yleensä olla negatiivinen.
Jos kuitenkin verkossa voi olla negatiivisia kaaria,
voimme turvautua Bellmanin ja Fordin algoritmiin.

\begin{table}
\center
\begin{tabular}{lll}
algoritmi & aikavaativuus & erityistä \\
\hline
leveyshaku & $O(n+m)$ & ei salli painoja kaarissa \\
Bellmanin ja Fordin algoritmi & $O(nm)$ & \\
Dijkstran algoritmi & $O(n+m \log n)$ & ei salli negatiivisia kaaria \\
Floydin ja Warshallin algoritmi & $O(n^3)$ & etsii kaikki polut \\
\end{tabular}
\caption{Algoritmit lyhimpien polkujen etsimiseen.}
\label{tab:reiver}
\end{table}

\index{harva verkko}
\index{tiheä verkko}

Miten sitten Floydin ja Warshallin algoritmi vertautuu muihin algoritmeihin?
Tämä riippuu siitä, onko verkko \emph{harva} (\emph{sparse}) vai
\emph{tiheä} (\emph{dense}).
Harvassa verkossa on vähän kaaria ja $m \approx n$,
kun taas tiheässä verkossa on paljon kaaria ja $m \approx n^2$.
Floydin ja Warshallin algoritmi on parhaimmillaan silloin,
kun verkko on tiheä, koska sen aikavaativuus ei riipu
kaarten määrästä.
Esimerkiksi jos etsimme kaikki lyhimmät polut
suorittamalla $n$ kertaa Dijkstran algoritmin,
harvassa verkossa aikaa kuluu $O(n^2 \log n)$,
mutta tiheässä verkossa aikaa kuluu $O(n^3 \log n)$.
Siis harvassa verkossa aikavaativuus on parempi
kuin Floydin ja Warshallin algoritmissa,
mutta tiheässä verkossa se on huonompi.
Toisaalta Floydin ja Warshallin algoritmin vakiokertoimet
ovat hyvin pienet sen yksinkertaisen rakenteen ansiosta,
minkä ansiosta algoritmi voi toimia käytännössä
yllättävänkin nopeasti.
